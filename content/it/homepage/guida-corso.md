---
header_menu: true
title: "La guida del corso"
header_menu_title: "La guida del corso"
footer_menu_title: "La guida del corso"
footer_menu: true
weight: 95
---

![Guida-del-corso](/images/image_profile_small.jpg)
{.profile_image}
Il corso sarà guidato da Alberto Bailoni, che negli anni ha esplorato diverse tradizioni di meditazione, a partire dai ritiri Vipassana di Goenka, passando per il buddismo Zen e Theravada, fino ad arrivare alle pratiche di meditazione non-duali. Ha inoltre approfondito le tradizioni dello yoga, pranayama tibetano, Qigong e Kriya Yoga.

Tuttavia, la scoperta che ha avuto il maggiore impatto sulla sua pratica è stata l’approfondimento del sistema della Mindfulness Unificata di Shinzen Young. La chiarezza, la precisione e l'efficacia del metodo hanno portato ad un cambio di valori e ad una trasformazione profonda nella gestione dell’ansia, dello stress, delle emozioni e una maggiore soddisfazione nella vita quotidiana. 

La possibilità di integrare pratiche provenienti da diverse tradizioni in un sistema così rigoroso, di ampio campo di applicazione (adatto a persone di ogni tipo e background, indipendente da qualsiasi cultura o religione), e supportato anche da ricerche dell’Università di Harvard, lo ha spinto a diventare coach certificato.

Nonostante il suo background in ricerca scientifica e informatica, è stato il feedback positivo ricevuto dalle persone con cui ha iniziato a condividere queste pratiche a spingerlo a continuare. Ha così deciso di continuare ad offrire corsi nel suo tempo libero, per rendere queste tecniche accessibili anche in italiano.
